Scope toepassingsprofiel {#scope-toepassingsprofiel}
=====================

Het RDA-toepassingsprofiel beperkt zich tot die RDA-entiteiten, RDA-elementen en vocabulaires, die minimaal nodig zijn om bruikbare en linked data te kunnen vormen.

De scope is daarbij nu beperkt tot *monografieën* omdat de modellering daarvan relatief eenvoudig is. Dit maakt ook de stap naar RDA relatief eenvoudig. Bovendien lijkt er in het netwerk van digitaal erfgoed bovenal behoefte te bestaan in als linked data gepubliceerde `Works`, `Expressions` en `Manifestations` van monografische publicaties.

Als monografieën beschouwen we:

* Een ééndelige publicatie, al dan niet in een reeks, of
* Delen binnen meerdelige publicaties die elk apart worden uitgegeven.

Bovendien hebben we ons beperkt tot

* Publicaties met als type inhoud tekst of gesproken woord,
* Publicaties uitgegeven ná 1800, dit in verband met de andere uitgeefpraktijken die gangbaar waren vóór ruwweg die datum.
